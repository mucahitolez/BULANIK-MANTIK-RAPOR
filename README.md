Bu makalede, insan yaşamının önemli bir parçası olan hava durumu tahminlerinde 
bulanık mantık tabanlı bir hesaplama sistemi tasarlanmış ve tanıtılmıştır. Hava durumu, tarım, 
turizm, ulaşım gibi birçok sektörü etkileyen kritik bir faktördür [1]. Ancak hava koşullarının 
belirsizliği ve karmaşıklığı, geleneksel hesaplama yöntemlerini zorlamaktadır. Bu zorlukları aşmak 
için bulanık mantık sistemleri, doğrusal olmayan ve karmaşık sistemleri yönetmek için uygun bir 
araç olarak kullanılmaya başlanmıştır.Makalenin devamında, bulanık mantığın temel prensipleri 
ve gelişim süreci ele alınmıştır. Klasik mantığın yetersizliklerini gidermek amacıyla ortaya çıkan 
bulanık mantık, belirsizlik içeren problemlerin çözümünde etkili olmuştur [2]-[3]. Bu bağlamda, 
bulanık mantığın doğrusal olmayan ve karmaşık sistemleri başarıyla yönetme özellikleri 
vurgulanmıştır. Hava durumu tahminlerinde bulanık mantık sistemlerinin kullanılmasının önemi 
üzerinde durulmuş ve bu sistemlerin, çeşitli hava koşullarını analiz ederek belirsizlikleri ele alma 
ve daha güvenilir tahminler sunma yeteneği vurgulanmıştır. Makalenin ana amacı, bulanık mantık 
tabanlı bir hava durumu tahmin sistemi tasarlamak ve bu sistemin günlük yaşamı daha kolay ve 
güvenilir hale getirme potansiyelini ortaya koymaktır.
